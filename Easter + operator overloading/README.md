Трето домашно ФМИ - Easter + предефиниране на оператори

С вашите кошници по вашата глава...

Добре познатият ви Ставри спечели това пусто злато. Той искрено ви благодари. 
Но... сега реши да отвори бизнес, защото чул, че от математиката се правели добри пари. 
Ще продава математически кошници, представете си... И разбира се пак вие трябва да спасявате положението - 
Той ви моли да добавите следните оператори към кошницата, която му направихте:

Оператор [] - който по зададен индекс, ако той е валиден, връща яйцето, което се намира там.
Оператор [] - който по зададен символен низ, връща първото яйце, което го съдържа, ако има такова.
Оператори +, += - които конкатенират 2 кошници (работят върху аргументи две кошници).
Оператори +, += - които конкатенират низ с всички яйца в дадена кошницата. (два аргумента - кошница и низ)
Оператори *, *=  - приемат цяло число и умножават всички размери на яйца в кошницата по това число. (аргументи кошница и число)
Оператори /, /= - приемат цяло число и делят всички размери на яйца в кошницата на даденото число. (аргументи кошница и число)
Оператори %, %= - които пресмятат сечението на кошници (работят върху аргументи две кошници).
Оператори (==, !=, <, <=, >=) - сравнява две кошници, като две кошници са равни, когато всеки елемент на позиция i в първата кошница е равен на елемента на същата позиция във втората. 
А първата кошница е по-малка от втората, когато слещнете елемент в първата, който е по-малък от съответния във втората и до момента не сте срещнали по-голям елемент в първата. 
Две яйца са равни едно на друго ако низовете в тях са еднакви, а едно яйде е по-малко от друго яйце, ако низа на първото яйце е по-малък в лексикографски смисъл от низа във второто.
За яйцата трябва да дефинирате поне 10 оператора, по ваш избор. Подберете ги така, че да улеснят максимално реализацията на кошница.
Напишете и програма (main и други функции) с която да покажете използването на операторите.
Понеже Ставри вече е спечелил кошницата, която му написахте сега се изисква да я надградите (без да губите функционалност). 
Т.е. имплементацията на домашно 3 не трябва да премахва нищо, което е работело в домашно 2. 
Можете да преправята или дори да пренаписвате вашето домашно 2, ако надграждането не е възможно. 
И не забравяйте да съблюдавате добрите практики при писането на кода - все пак ще се продава ;)

#OOP
